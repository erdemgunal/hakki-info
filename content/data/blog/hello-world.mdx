---
title: "Neden Yazıyorum?"
date: "2026-02-17"
excerpt: "Anlatamadığın şeyi aslında tam öğrenememişsindir."
tags: ["learning", "physics", "dev"]
---

### Basitçe Anlatmak

Einstein'ın o meşhur lafı aslında buranın temel direği: *"Bir şeyi basitçe açıklayamıyorsan, onu yeterince iyi anlamamışsın demektir."*

Marmara Fizik'teki ağır teorilerden çıkıp kodların dünyasına daldığımda fark ettim ki; bir konuyu sadece "çalışmak" yetmiyor. Onu buraya, en yalın haliyle raporlamadığım sürece zihnimde tam oturmuyor. Bu yüzden hakki.info benim için bir vitrinden ziyade, öğrendiklerimi damıttığım bir **dijital laboratuvar.**

**Burada ne olacak?**
* Fizik derslerinde "bu ne işe yarar?" dediğimiz ama aslında dünyayı değiştiren o mantıklar.
* Yazılımda karşıma çıkan, bazen saatlerimi alan ama çözünce "bu kadar mıymış?" dedirten o anlar.
* Projelerimdeki süreçler, hatalarım ve o hatalardan çıkardığım dersler.

Kısacası; sadece kendim için not alıyor, alırken de gerçekten öğreniyorum. Eğer bu notlar bir gün senin de yolunu aydınlatırsa, bu da işin en güzel yan etkisi olur.

Hadi, başlayalım.
